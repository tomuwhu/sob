# Portfólió alapú oktatás

## A Portfólió elkészítése, folyamatos frissítése

- 

A képzés elején a diákok egy online elérhető gyűjtemény kezdőoldalát hozzák létre (a portfólió navigációs oldala),
amire hivatkozások formájában a tanév során gyűjtik az

- órai kötelező munkákat/feladatokat
- az otthonra kiadott kötelező feladatokat
- az órai és otthoni választható és szorgalmi feladatokat
- az önálló fejlődést bemutató munkákat
- a csoportos projektmunkát

A portfólió navigációs oldalának online elérhetőségét a tanév második hetének végéig meg kell adni a tanár által megjelölt módon, ezt később külön kérésre lehet változtatni.

A portfólióba csatolt megoldásoknak a megfelelő dokumentációval együtt (portfólió elemei):

- lehetőleg hibamentesnek kell lennie, félig elkészült, hibákat tartalmazó szoftvereket ne tegyünk be a portfólióba
- a konzolos és windows appok (C#) a forrásfájlok mellet telepíthető, kipróbálható (lefordított) formában is kerüljenek feltöltésre zip formátumban
- a webes projektek online működőképesek legyenek és a dokumentációjuk markdown formátumban a README.md fájlban szerepeljen
- a portfólió elemeinek dokumentációiban szerepelnie kell minden elemre vonatkozóan:
    - telepítési útmutató
    - felhasznált irodalom és külső szoftverek
    - felhasználói dokumentáció
    - tervezési és fejlesztői dokumentáció
    - teljes forráskód, magyarázatokkal (kommentelve)

*A portfólió alapú oktatásban az értékelés alapját a portfólió képzi, minden tárgyelemre a jegyek nagy része a portfólió folyamatos értékeléséből adódik.*

A portfóliót a tanév során folyamatosan karban kell tartani, az elkészített kötelező feladatok linkjét külön felszólítás nélkül a leadási határidőig be kell tenni a portfólió navigációs oldalára.

Az órai munkákat és egyéb feladatokat az elkészülést követően legkésőbb a következő munkanap kezdetéig kell elhelyezni a portfólióban.

A portfólióban határidőig el nem helyezett szoftverek, megoldások - külön értesítés nélkül - elégtelen osztályzattal lesznek értékelve.

A portfólióban nem kell elhelyezni az oktatótól előre titkosítási engedélyt kapott projektek forráskódját (pl. külső projektek, elfogadás előtti tudományos publikációk, ...)

## Teljes portfólió értékelése

- kötelező elemek megjelenése (házi feladatok, órai munkák, projektfeladat előrehaladása...)
- nem kötelező elemek: mefelelő haladás, fejlődés (a nem választható és önálló elemek is kötelezőek, csak az nem kötelező, hogy mit és hogyan fejlesszen)

## A portfólió elemek értékelésének szempontjai

- *vizualizáció*: megjelenés, stílus
- *felhasználói interfész*: funkcionalitás, átláthatóság, használhatóság, kényelem
- *optimalizástság*: (futási idők, tárigény, ...)
- *teljesség*: funkcionalitás, hibamentesség, tesztelési környezet, tesztek
- *innováció*: ötletesség, egyediség
- *dokumentáció*: teljesség, olvashatóság, szerkezet, megjelenés, helyesség
